Object-id: 3117

----

Post-name: giovanni-vivenzio

----

Guid: http://lnx.fluxus.it/imbalance/?p=3117

----

Post-title: Giovanni Vivenzio

----

Post-content: 

<img class="alignnone size-large wp-image-3555" title="Giovanni Vivenzio - Istoria e Teoria (1)" src="http://www.liquorvitae.it/wp-content/uploads/2011/12/Giovanni-Vivenzio-Istoria-e-Teoria-1-855x945.jpg" alt="" width="710" height="784" />

<strong>Istoria e teoria de' tremuoti in generale ed in particolare di quelli di Calabria, e di Messina del MDCCLXXXIII...</strong>

<strong>Giovanni Vivenzio</strong>

Napoli, Stamperia Regale, 1783
Cm.23; pp.384+56; bross. d'epoca.

Splendida rara edizione originale di uno dei più interessanti scritti del Vivenzio, noto studioso napoletano, enciclopedico scienziato, con all'attivo specializzazioni in medicina e chirurgia, ostetricia, anatomia, fisica sperimentale. Protomedico Generale del Regno delle Due Sicilie, opera dedicata alla Sacra Regal Maestà  Maria Carolina d'Austria, Regina delle Sicilie. Imponente la trattazione e la notevole mole di informazioni contenute, con un excursus attraverso i tempi, la storia dei principali terremoti che segnarono le popolazioni di varie parti del mondo. L'opera e' pero' prettamente incentrata sul cataclisma che interesso' le provincie meridionali dell'Italia sul finire del XVIII secolo, in particolare quello del 1783, con il coinvolgimento dei paesi della Calabria e di parte della Sicilia, la provincia di Messina, quella più vicina al continente italiano.

Questo volume e' una cronaca realistica e immediata di quell'avvenimento, e infatti sarà  dato alle stampe quasi contemporaneamente, nello stesso anno. Impossibile citare gli innumerevoli nomi di personaggi e località  citate nel corso dell'opera, tantissimi anche riportati nelle fitte e dotte note, un'ampia appendice finale classificherà  -mediante tavole sinottiche ricchissime di dati- tutti i danni provocati, paese per paese.

Celebre opera storica e scientifica, in splendida fresca conservazione, le cui pagine immacolate probabilmente non sono mai state sfogliate, mai rifilate, i margini integri e intonsi. Prezioso apparato illustrativo, con quattro tavole fuori testo, incise in rame all'acquaforte e ripiegate, di cui una grande e ripetutamente ripiegata, che aperta raffigura la cartografia dell'epoca della Calabria e parte della Sicilia (cm.52x43). Le altre tre tavole, incise dal Cataneo, su disegni del Ferraresi, mostrano schemi architettonici di case.

Opera di notevole interesse storico, scientifico, geologico, cartografico e bibliografico, in prima rarissima edizione originale, esemplare di famiglia e in bella conservazione (usuali segni o difetti d'uso e d'epoca, difetti alla antica legatura cartonata, con strappetti marginali o al dorso).
(Coll. priv.)

<img class="alignnone size-large wp-image-4662" title="giovanni_vivenzio-istoria_e_teoria-01" src="http://www.liquorvitae.it/wp-content/uploads/giovanni_vivenzio-istoria_e_teoria-01-710x1107.jpg" alt="" width="710" height="1107" />

<img class="alignnone size-large wp-image-3557" title="Giovanni Vivenzio - Istoria e Teoria" src="http://www.liquorvitae.it/wp-content/uploads/2011/12/Giovanni-Vivenzio-Istoria-e-Teoria-854x945.jpg" alt="" width="710" height="785" />

----

Tag: Libri antichi e rari