Object-id: 3098

----

Post-name: de-antichristo

----

Guid: http://lnx.fluxus.it/imbalance/?p=3098

----

Post-title: De Antichristo

----

Post-content: 

<img class="alignnone size-full wp-image-3622" title="Massimo Santoro Tubito - De Antichristo" src="http://www.liquorvitae.it/wp-content/uploads/2011/12/Massimo-Santoro-Tubito-De-Antichristo.jpg" alt="" width="376" height="500" />

<strong>Maximi Xanthori Tubiti</strong>

<em>De Antichristo. Curiosissimus liber... </em>Napoli, Roselli, 1712 (Cm. 22, pp. 262+indice, legatura antica in piena pergamena, difetti).

Interessante e rara antica edizione, esoterica opera del pugliese (di Altamura, Bari)Massimo Santoro Tubito (...Altiliensis, seu Altimurani); opera di cui e' ovviamente impossibile poter dare una sintesi dell'ampio contenuto, articolato in "nove trattati", con una ampia prefazione dell'autore e capitoli corrispondenti ai vari libri di cui diamo alcuni cenni interpretando lo scritto in latino in:
<ul>
	<li><em>L'Anticristo e i tempi che precedettero la sua venuta</em></li>
	<li><em>Concezione e crescita dell'Anticristo</em></li>
	<li><em>Educazione e progressi dell'Anticristo dalla sua adolescenza fino alla sua incoronazione e ai Regni dell'Egitto Libia e Etiopia</em></li>
	<li><em>Del Regno e Monarchia dell'Anticristo, dei suoi costumi dottrina e miracoli</em></li>
	<li><em>Dell'invasione della Terra Santa e Gerosolmitana, della sua suprema blasfemia...</em></li>
	<li><em>De fraudolentia &amp; versutia Antichristis; &amp; quare Deus hoc tam detestabile monstrum, sive malum permittet venire in Mundum</em></li>
	<li><em>Della persecuzione dell'Anticristo verso i Cristiani</em></li>
	<li><em>Dell'avvento e predicazione di Enoch ed Elia al tempo dell'Anticristo....</em></li>
	<li><em>De exitiali strage exercituum Gog &amp; Magog, &amp; morte Antichristi.</em></li>
</ul>
Edizione impreziosita dal bel  ritratto a piena pagina, raffigurante il pontefice Clemente XI, incisione all'acquaforte eseguita dal noto artista napoletano Stanzione (su lastra in basso a destra "Stanzione Formis"), con il Papa all'interno di un artistico medaglione contornato da motivi vegetali, due angioletti in basso (uno dei quali regge uno stemma araldico) e stemma araldico papale in basso al centro in basso; e numerose piccole belle incisioni xilografiche inserite nel testo sia come iniziali-capolettera sia come testatine o finalini, molto belle e di gran pregio artistico con anche allegorie varie; rarissima edizione originale, della quale attualmente nessun esemplare appare presente nel sistema bibliotecario nazionale (citata solo l'opera "Divinum theatrum..."); discreta conservazione generale, segni e difetti d'uso e d'epoca, diffuse fioriture, sparse gore e sgualciture sopratutto marginali, antiche annotazioni o scarabocchi, qualche macchia di antica ossidazione, alcune pagine finali-dell'indice- erose parzialmente da tarme, circa quattro carte con perdita parziale progressiva e irregolare del testo di indice, opera pertanto meritevole di eventuale restauro anche se comunque i danni alle poche carte di indice non inficiano la ottima lettura del testo che complessivamente e' ben conservato, fascinoso nel suo vissuto; legatura in pergamena coeva, un po' macchiata e ossidata  e parzialmente allentata; eventuali ulteriori informazioni a richiesta)

----

Tag: Libri antichi e rari